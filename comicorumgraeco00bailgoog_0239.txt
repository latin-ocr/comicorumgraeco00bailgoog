VERSIONES LATINAE.

x111. (P. 148.)

Quam vero iniquum est, cum quid molitur boni
Natura, tum Fortunam id intervortere!

xlv. (P. 151.)

Si noscitare te vis, itiner cum facis,

Viam secus monumenta quae stant aspice:
Nanqne ibi dispulverantur exesa ossua
Regum, sapientumque atque summorum virum,
Sibi qui placuere nobilitate, opulentia,
Pulchraque specie et formae claritudine,
Quorum nil potuit.tempori contendere.

Omnes easdem subiere Orcinas fores:

Haec tu contemplans ipse te qni sis vide.

Novisse si vis, qualis aut quisnam sies,
Hominum sepulcra, dum peregre is, inspice.
His ossa, pulvis atque inanis clauditur,
Regum, tyrannorum, et virum sapientium,
Superbientumque opibus et propagine,
Suoque gloria, atque forma corporis.

Et tamen eornm tempori nil restitit
Communis est Dis omnibus mortalibus.
Haec intuere, et discito qualis sies.

PHILEMON.

1. (P. 154.)

Non justus omnis abstinens injuriae est,
Sed qni nocere cum potest tunc abstinet:
Nec qui recusat parva, sed qui maximis
Teutatus animi robur invictum gerit:

uenenum-rumor]

 

